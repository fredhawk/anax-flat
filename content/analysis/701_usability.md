Användbarhet
==========================

### Metod
Undersöker användbarheten på sidor genom att läsa igenom [Användbarhetsprinciper](https://www.nngroup.com/articles/usability-101-introduction-to-usability/) och sätta betyg 1-5 utefter hur de presterar inom kategorierna Learnability, Efficiency, Memorability, Errors och Satisfaciton.

### Urval

Jag har valt fyra sidor som jag besöker ofta. Prisjakt, Github, Youtube och Reddit.
Detta för att se om de är så bra som man tänker sig eller om man bara blivit van vid deras fel och brister.

### [Prisjakt.nu](https://www.prisjakt.nu/)

#### Learnability - Hur lätt är det att lära sig de grundläggande uppgifterna vid första besöket?
Man ser direkt att man kommit rätt för det är svårt att missa det stora sökfältet. Om det skulle vara så att man inte vet exakt vad man letar efter så ser man strax under kategorier för att navigera sig fram på egen hand. För varje kategori så får man underkategorier tills man kommer till enstaka produkter eller tjänster. Det är enkelt att förstå då nästan allt är både i form av text och ikoner utifall att man har dyslexi eller helt enkelt inte har lärt sig läsa än. Där finns även mycket bilder på produkterna och det underlätter också.
Om man ska använda filter genom kategorierna kan det vara lite överväldigande att det finns så mycket att filtrera på.

Poäng 4 / 5.

#### Efficiency - När användare har lärt sig desingen, hur snabbt kan de utföra uppgifter?
När man väl har lärt sig hur sidan fungerar så är det enkelt att navigera och söka. Oftast har man bara två steg till det man söker genom sökfältet. Även om man behöver ta vägen genom kategorierna så är det enkelt att navigera och går fort att komma till det man letar efter.
När man lärt sig hur filterna fungerar så är det väldigt enkelt att fortsätta leta och kolla upp vad man nu önskar.

Poäng 5 / 5.

#### Memorability - När användare återkommer till designen efter att inte ha använt den på ett tag, hur snabbt kommer man ihåg hur den används?
Går väldigt fort eftersom det är så lätt att navigera och förstå den redan från början så blir det därför också lättare att använda även om man har varit borta från den ett kort eller längre tag. Filterna kan som sagt vara lite ovant men man kommer snabbt in i det eftersom de ha en "shopping guide" med de vanligast filterna.

Poäng 4 / 5.

#### Errors - Hur många fel gör användaren, hur allvarliga är felen och hur enkelt kan de återhämta sig från felen?
Fel man kan göra är att skriva in fel i sökfältet eller trycka på fel kategori när man letar. Om man gör det så backar man och försöker igen. Ingen skada skedd.
När man söker med sökfältet så ger Prisjakt förslag för varje bokstav vilket gör att användaren oftast upptäcker om hen har skrivit fel.

Poäng 4 / 5.

#### Satisfaction - Hur behagligt är det att använda designen?
Färger och design är harmoniska och vägleder en till det som är viktigt. Sökfält och kategorier framhävs. Det finns en del reklam som de har på sin sida som distraherar lite. Men på det hela taget är det en sida som är behaglig att använda. Använder den ofta för att kolla upp prisjämförelser men också var man kan köpa specifika saker.

Poäng 4 / 5.

Total poäng 21 / 25.

### [GitHub.com](https://github.com/)

#### Learnability - Hur lätt är det att lära sig de grundläggande uppgifterna vid första besöket?
När man kommer till förstasidan så ser man direkt vad det handlar om. Det står med stora bokstäver att det är för utvecklare. Registrerings formuläret är precis bredvid. I navigationen kan man klicka sig vidare och läsa om sidan mer djupgående. Man kan hitta projekt att via en annan länk.
På hela taget så är första intrycket enkelt att förstå.

När man har registrerat sig däremot blir det annorlunda. Man får en del hjälp med hur det fungerar initiellt men inte mer än så. GitHub är stort och har mycket funktionalitet men det mesta av det säger inte sig själv hur det fungerar utan man får leta sig till guider eller manualer för att förstå hur man ska göra.
Ska tilläggas att det är en väldigt komplex sida med mycket funktionalitet.

Poäng 3 / 5.
#### Efficiency - När användare har lärt sig desingen, hur snabbt kan de utföra uppgifter?
När man väl lärt sig hur sidan fungerar så är det inte så svårt att göra de saker man oftast gör på den sidan. Till exempel att skapa ett repo och koppla till det eller klona ett befintligt repo är enkelt när man kan det.

Men det är mycket funktionalitet som bara används vid speciella tillfällen så många gånger lär man sig inte hela sidan. Inte ens om man är van användare.

Poäng 4 / 5.

#### Memorability - När användare återkommer till designen efter att inte ha använt den på ett tag, hur snabbt kommer man ihåg hur den används?
Eftersom sidan och tjänsten är komplex så är det inte alltid man kommer ihåg hur man ska göra så det kan ta ett försök eller två innan man får rätt på det och kommer ihåg allt igen. Dessutom om det sen är funktioner som inte används så ofta så är det vanligt att man får kolla upp i manualer eller annan dokumentation varje gång man gör den uppgiften.

Poäng 3 / 5.

#### Errors - Hur många fel gör användaren, hur allvarliga är felen och hur enkelt kan de återhämta sig från felen?
Det kan lätt bli fel men man kan alltid radera ett repo eller skapa ett nytt. Om man råkar ta bort något repo så finns det oftast lokalt också så man kan återskapa det väldigt enkelt.
Det finns säkerhets barriärer i tjänsten som gör att man inte kan påverka andras saker utan tillåtelse så man kan inte förstöra för andra.
Om man gör fel så finns det oftast vägar för att lösa problemet utan några problem.

Poäng 4 / 5.

#### Satisfaction - Hur behagligt är det att använda designen?
Designen är inte det som gör att sidan är svår att använda. Tvärtom är den väldigt bra och hjälper med att göra tjänsten mer förståelig. Det tycker jag de har lyckats med. Det är inte enkelt att göra något så komplext lättförståeligt och de lyckas inte helt heller men det är inte designens fel utan snarare att det är för mycket information för att göra det överskådeligt på ett enkelt sett.

Poäng 4 / 5.

Totala poäng 18 / 25.

### [Youtube.com](https://www.youtube.com/)

#### Learnability - Hur lätt är det att lära sig de grundläggande uppgifterna vid första besöket?
Man ser fort vad man ska göra. Antingen söker man efter något specifikt i sökfältet överst eller så klickar man bara på video som visas i listan precis nedanför sökfältet. Detta är sidans huvudsyfte och den gör det enkelt att utföra just detta. Vill man sedan lägga upp egna videoklipp så får man registrera sig och navigera uppladdnings delen av sidan. Den är lite svårare men sidan gör ett bra jobb av att visa användaren hur man gör. Designen är stilren och enkel att förstå.

Poäng 4 / 5.
#### Efficiency - När användare har lärt sig desingen, hur snabbt kan de utföra uppgifter?
Allt går mycket snabbare när man har förstått hur man ska navigera runt på sidan. Man repeterar samma mönster hela tiden och designen repeterar sig så det går hela tiden enklare att utföra det man vill. 

Poäng 5 / 5.

#### Memorability - När användare återkommer till designen efter att inte ha använt den på ett tag, hur snabbt kommer man ihåg hur den används?
Det går snabbt att komma in i det och navigera sidan igen även om man varit borta från den ett längre tag. Den följer vanliga design standarder vilket gör att den aldrig helt blir ofamiljär.

Poäng 4 / 5.
#### Errors - Hur många fel gör användaren, hur allvarliga är felen och hur enkelt kan de återhämta sig från felen?
Gör man fel så händer inget allvarligt utan man bara gör om och gör rätt. Designen är gjord så att ytorna man klickar på är stora så det är svårt att göra fel. Men som sagt klickar man fel kan man bara backa och klicka rätt igen.

Poäng 5 / 5.
#### Satisfaction - Hur behagligt är det att använda designen?
Använder denna sidan ofta just för den är så enkel att använda. Det finns en anledning att det är världens största video sida.

Poäng 4 / 5.

Total poäng 22 / 25.

### [Reddit.com](https://www.reddit.com/)

#### Learnability - Hur lätt är det att lära sig de grundläggande uppgifterna vid första besöket?
Det är ett stort forum för allt möjligt. Det är enkelt att läsa det som andra skriver men ska man skriva själv så måste man registrera sig och dessutom lära sig hur man skriver, vilka regler som gäller för just det ämnet och vem man skriver till. Det är inte helt enkelt. Men att bara läsa är enkelt, det är som att klicka på länkar i en sökning till exempel.
Designen är straight forward med ett par kolumner så man känner igen sig lätt.

Poäng 3 / 5.
#### Efficiency - När användare har lärt sig desingen, hur snabbt kan de utföra uppgifter?
Ju mer man använder sidan ju snabbare blir man. Det finns kortkommandon till exempel för att göra det ännu snabbare om man vill och tillägg som modifierar eller lägger till funktionalitet på sidan. De i sin tur ökar ens snabbhet om man drar nytta av dem.

Poäng 4 / 5. 

#### Memorability - När användare återkommer till designen efter att inte ha använt den på ett tag, hur snabbt kommer man ihåg hur den används?
Eftersom sidan är en stor lista med länkar som man kan kommentera på så är det inte så mycket att komma ihåg eller göra sig familjär med men att bli snabb på att använda sidan kan ta sin lilla tid.

Poäng 4 / 5.
#### Errors - Hur många fel gör användaren, hur allvarliga är felen och hur enkelt kan de återhämta sig från felen?
Man kan lätt klicka på fel eftersom det är så mycket att välja på men gör man det så kan man bara klicka bakåt och klicka rätt igen. Inget händer om man gör fel här. Däremot om man skriver något som inte följer reglerna så kan man få det man skrivit borttaget eller i värsta fall bli banlyst från sidan om det är riktigt allvarligt. I de här fallen är det oftast inte ett misstag som har begåtts utan något som gjorts med mening. Om man råkar ut för att göra något fel så kan man kontakta de som sköter sidan och få hjälp.

Poäng 3 / 5.
#### Satisfaction - Hur behagligt är det att använda designen?
Sidans design är enkel och lätt att förstå. Använder den ofta för att hålla mig uppdaterad inom olika ämnen som intresserar mig. Det gör den bättre än nyhetsmedierna många gånger. Man ska dock vara väldigt noga med att kontrollera källor.
Man kan själv välja tema på sidan om man vill. Kategorier har ofta sina egna teman på forumet så det kan se olika ut beroende på vad du läser om. Det livar upp lite att de har det så tycker jag.

Poäng 5 / 5.

Total poäng 19 / 25

----
Result
----
1. Youtube, 22 / 25
2. Prisjakt, 21 / 25
3. Reddit, 19 / 25
4. GitHub, 18 / 25

----
Slutledning
----
På det hela taget gör alla ett bra jobb med att guida användaren till det som sidan är till för i min mening. Ännu mer imponerande är att sidor som är så "tunga" som Reddit och GitHub ändå kan göra ett så pass bra jobb med användbarheten. De har en mycket högre informationsdensitet och GitHub är dessutom mycket mer komplex än de andra.
Överraskande är också att en sida som Prisjakt står sig så bra i jämförelse med de andra. Med tanke på att Prisjakt är mycket mindre i skala än de andra.
Alla sidor har brister de kan arbeta på. Vissa mer än andra. Hur mycket information som ska presenteras är en stor faktor med hur användbar och lättnavigerad en sida är. Ju mer information, desto svårare blir det att inte överväldiga användaren.