Kmom01
===============================

### Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?
Har tidigare erfarenhet av att jobba med något som heter Jekyll som används för att göra enkla markdown sidor, mestadels bloggar som hostas via github. Har också börjat arbeta med GatsbyJS vilket är något liknande anax-flat och Jekyll fast byggt med Javascript och ReactJS.
### Det blev en del nya verktyg i labbmiljön, var de nya för dig eller kände du igen dem?
Inte använt varken composer eller make tidigare men har erfarenhet av Bash script, npm script och gulp sedan tidigare och principerna verkar vara samma. Git har jag använt i ett par år nu dock inte med tags så som det används här.
### Hur kändes det att jobba med Anax Flat och bygga din me-sida?
Känns bra, jag gillar ramverk då det både snabbar på utvecklingen och det minskar risken att man gör fel. När allt är moduler så är det lättare att förstå tycker jag.
### Har du några förutfattade meningar, eller kanske en etablerad övertygelse, inom design och användbarthet för webben?
Finns en del regler för webben när det gäller design och användbarhet som jag är bekant med sedan tidigare. Kommer aldrig glömma vad min gamla lärare i konst och design sa: "Regler inom design är till för att följas. Man kan bryta dem men då ska man veta att man bryter dem och varför." Med det menade han att det finns alltid undantag.
Min personliga åsikt är att man ska bygga sidan så man kan nå så många som möjligt. Därför hoppades jag att progressive enhancement accessibility kommer att vara med i kursen. Om det inte är det så hoppas jag i alla fall det kommer i en senare kurs.
### Det fanns videor som kompletterade artiklarna, hjälpte de dig att förstå materialet bättre?
Tyckte de var bra, ger en kompletterande bild av vad som behöver göras och hur utifall att man inte tycker att texten är tillräcklig. För min egen del så var text instruktionerna tillräckliga.