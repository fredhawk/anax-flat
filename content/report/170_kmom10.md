Kmom10
===============================

### 1.1

##### Uppgift 1: Analys Usability

Jag har analyserat användarvänligheten på följande webbplatser:

- [Prisjakt.nu](https://www.prisjakt.nu/)
- [GitHub.com](https://github.com/)
- [Youtube.com](https://www.youtube.com/)
- [Reddit.com](https://www.reddit.com/)

Användaren skiljer sig en hel del mellan de olika sidorna. Youtube för video konsumtion. Reddit är ett kommunikationsverktyg, Prisjakt är ett hjälpmedel för konsumenter vid köp och GitHub är ett verktyg för utvecklare av alla slag att samarbeta genom.

Av de sidorna så hade GitHub många fler funktioner än de andra tre sidorna och det skapar en del problem när det kommer till användbarhet. Ju mer information och funktionalitet man försöker ge användaren. Ju svårare är det att inte överväldiga användaren.
Med det sagt så har Google gjort ett alldeles utmärkt jobb med Youtube. De har verkligen jobbat på att göra det enkelt för användaren, detsamma gäller Prisjakt. De två har visserligen sidor som har ett enda syfte vilket underlättar för användaren.

Segraren blev Youtube med 22 av 25 poäng och på andra plats kom Prisjakt med 21 poäng.

Mer ljupgående om analysen kan man läsa [här](analysis/usability).

##### Uppgift 3: Webbplats
Valde att göra om min anax-flat installation för att lära mig flödet bättre. Min tidigare installation var spretig och kändes rörig. Kände också att om jag kopierade rakt av så kunde det bli problem med sökvägar och jag hade ändå fått ändra länkar och menyer. Jag kopierade dock temat från kursmomenten eftersom basen där kändes bra att börja med.

Jag valde klient 1 för projektet. Kunden för mig var en business typ och det förde mina tankar till mäklare av exklusiva fastigheter och hus. En kund som har höga krav. Det ska utstråla stilrenhet, exklusivitet och förtroende.
Mycket bilder på olika hus genomsyrar webbplatsen. En ny uppvisning av ett hus på varje flash-region för att locka till intresse. Navigationen är responsiv och högerställd för att balansera mot den vänsterställda loggan.

Placerade bilder både till höger, centralt och till vänster bland texter för att bryta upp och ge bra harmoni. En del spänner över hela innehållet, andra bara en del av det för att få lite variation.

Lade in en meny på höger sida på index-sidan som länkar direkt till senaste blogg-inläggen.

Sidan är responsiv och visar en hamburger meny när man går under 726px i bredd på skärmen.

##### Uppgift 4: Tema
Jag började med att klona in temat från git från föregående moment. Jag insåg snabbt att det fanns en del justeringar som behövdes göras som till exempel att fixa till navigeringen så den blev flexad den med. Jag justerade också lite med typografin. Detta gjorde jag för bastemat så att det skulle underlätta för mig att bygga utifrån det för andra teman.
När det gällde färger så valde jag svart och vit för det är bra för läsbarhet och det är enkelt att lägga till färger sedan istället för att ta bort färger.

För själva default temat så har jag valt en lila färg som bas och en orange som komplement. Lila för det är en färg som utstrålar exklusivitet och orange både för att det är ett bra komplement men också för att det är nära guld i färg. Valde också lite annorlunda typsnitt för att liva upp det hela.

Båda teman är tillgängliga genom Theme i menyn och där kan man också komma till temaväljaren.

Det vertikala gridet har gjälpt mig att få saker att se enhetligt ut genom att element börjar på samma ställe till exempel. Det typografiska / horisontella gridet har jag mest använt för att se så helheten fungerar ihop. 

##### Uppgift 6: Arkitektur
LESS strukturen jag har använt är lite annorlunda än den jag har använt under kursmomenten då jag ville prova något nytt. Det är en design filosofi som kallas Atomic design. Den är till för att man ska kunna enklare resonera om olika delar av architekturen. Det är också ett sätt för att minimera specificitets problem med css.
Nu är jag inte alls säker på att jag har implementerat det korrekt i projektet då jag är ny på det men jag börjar förstå fördelarna med det. På temasidan på projektet går jag närmare in på hur det fungerar och hoppas kunna använda det mer i fortsättningen. Jag tycker det var roligt att använda till skillnad från BEM till exempel.

### 1.2
Har haft en del problem med den lokala uppsättningen för projektet med .htaccess och cimage. Det beror säkerligen på hur min maskin är uppsatt då jag inte kör en helt vanlig Windows eller Ubuntu utan en skräddarsydd Arch. Med det har kommit en hel del lärdom som har varit roligt. Mycket felsökningar och med det kom mer förståelse så på det hela har det varit bra.
Dock har det medfört att allt har tagit längre tid för mig.
Projektet i sig tycker jag har varit bra förutom att jag inte känner att analysbiten hör hemma i projektet.
Det jag tyckte var svårt var själva innehållsdelen på sidorna. Är väldigt ovan vid att skapa innehållet till skillnad från att få befintligt innehåll till att bli presenterat.

### 1.3
Kursen som helhet har varit bra även om jag tycker det har varit lite för många nya saker på en gång i denna kursen. Anax-flat, LESS, design, typografi, färglära, Git/GitHub och Markdown. Man kanske kunde ha flyttat något av detta till en annan kurs. Läromaterialet har varit jättebra och jag har använt det flitigt. Särskillt instruktionsvideorna.
På hela taget tycker jag kursen har varit bra. Skulle mycket väl rekommendera den till andra. Den får 7 / 10.
